# Nurses Shift

## Σύντομη Περιγραφή
Στα πλαίσια των σεμιναρίων της Μονάδας Αριστείας ΕΛ/ΛΑΚ Ιωαννίνων, ζητήθηκε από τους συμμετέχοντες, ειδικά σε αυτούς που δεν έχουν προγραμματιστικό υπόβαθρο, να δώσουν ιδέες για το τι θα μπορούσε να ωφελήσει την εργασία τους, σε μία από τις θεματικές της ΜΑ ΕΛ/ΛΑΚ Ιωαννίνων (Περιβάλλον-Αγροτική Ανάπτυξη, Υγεία, Δημόσια Διοίκηση), βασισμένο όμως σε τεχνολογίες ΕΛ/ΛΑΚ που ήδη είχαν παρουσιαστεί.

Στο αίτημά μας, ανταποκρίθηκε η συμμετέχουσα Ιλιάδα Δήμου, απόφοιτη του Τμήματος Νοσηλευτικής ΑΤΕΙ Ηπείρου, βασιζόμενη πάνω στην εμπειρία της, κατά τη διάρκεια της πρακτικής της άσκησης στο Πανεπιστημιακό Νοσοκομείο Ιωαννίνων. Συγκεκριμένα αναγνώρισε τη δυσκολία κατάρτισης και τήρησης Εβδομαδιαίου Προγράμματος Βαρδιών/Εφημεριών, από τον καθ'ύλην υπεύθυνο, τον Προϊστάμενο Νοσηλευτικής της Κλινικής που υπηρετούσε.

Ο χρόνος που απαιτούνταν για την κατάρτιση του προγράμματος, καθώς και η πίεση που ασκούνταν για δίκαιη κατανομή ωρών και εφημεριών καταστούσαν τη διαδικασία πολύ κουραστική και τις αρκετές φορές υπήρχαν λάθη. Η τρέχουσα διαδικασία ήταν η καταγραφή των ωρών χειρόγραφα και με βάση αυτές δημιουργούνταν μια φόρμα σε έντυπο κειμενογράφου, η οποία και εκτυπωνόταν. 

## Που απευθύνεται

Το πρόβλημα κατάρτισης και τήρησης ενός προγράμματος βαρδιών δεν έχει αποκλειστική εφαρμογή στα νοσοκομεία. Όπου υπάρχει ανάγκη εκ περιτροπής εργασίας στο δημόσιο ή στον ιδιωτικό τομέα (π.χ. υπηρεσίες φύλαξης, εργοστάσια κτλ) και με κάποιες μετατροπές στον κώδικα, που θα διατίθεται ελεύθερα από τα αποθετήρια του ΕΛ/ΛΑΚ, θα είναι εύκολη πλέον υπόθεση να σχεδιαστεί πρόγραμμα βαρδιών.
  
> Το έργο έχει εγκριθεί για Ενίσχυση Έργων Ανοιχτού Λογισμικού από την [ΕΕΛ/ΛΑΚ](https://ellak.gr/)
